—142—

Samaritani quid tunc egerint, supra (p. 125 seq.) verbo jam indicavimus , nune vero plu-
ribus explicemus. Alii sive sincere, sive simulate ad christianam Societatem transierunt.
Alii, iique haud pauci, alium Cultum profiteri nolentes, publice primum se non oppo-
suerunt, tandem vero violentis Christianorum conatibus excitati, summa cum contumacia
iis restiterunt , ac mortem subire maluerunt ‚ quam Sacra Proavorum abjurare. Romanos ‚
nondum cognitos, primum hi amicos salutaverant, eosdem vero. quum suum Cultum in
medio sacro ipsorum loco constituissent, inimicos habere coeperant, nec raro , data oc-
casione, factis id probaverant. Animadvertentes autem Romanos post Constantinum hoe
agere , ut Cultum ipsorum paternum delerent et exstirparent, ista a Romanis aversio in
acerbissimum odium abiit. Ex Libro Josuae manifesto apparet, Aquilam, romanae domi-
nationis insigne , in Monte garizimitano positam ‚ Samaritanus aegrius in dies tulisse , nee
minus ipsorum indignationem movisse Templum istud romanum in Montis vertice, ac Deo—
rum sacrificia, et Festorum magnificentiam. At multo inagis Crucem iidem deinde abomi-
nabantur, Cultfisque christiani detestabantur pompam et splendorem. In Idolorum
umbra Samaritanorum Cultus adhuc ferebatur ‚ sed sub Christianorum principatu¹ eadem
erat, quae Gentilium, ipsorum sors. Ut Templum in Monte , Cultui Romanorum antiquo
dicatum, a Christianis sive vastabatur, sive occupabatur, ita circa puteum Jaqobi, Sama-
ritanis sacrum , Ecclesia brevi exstruebatur christiana , hunc puteum per multa secula
occultans. Samaritana Synagoga in sacro Monte, in Aedem Mariae postea commutaba-
tur , Arois instar muniebatur, et alia praeterea Sacraria'Neapoli aedificabantur. Samari-
tanis deinde jura adimuntur civilia3 infantium ‚ ut queruntur ‚ vetatur circumcisio; Syna-
gogae clauduntur3 aditus ad Montem sacrum praecluditur. Non igitur sine causa Christianos
ii acerrimos judicarunt adversarios. Haec Josuae Libri dicta in Scriptis etiam graecis et
latinis confirmantur simul et illustrantur.

Operae ergo pretium est, ut, quantum fieri possit, de Samaritanorum iis temporibus
conditione sigillatim exponamus. Fontes tamen ad hanc disquisitionem rite absolvendam
sunt perexigui. Non modo in Scriptis Graecorum et Romanorum ojus aetatis de Samari-
tanis rarissime sermo est, sed et Samaritanorum de rebus, quae tunc ipsis evenerunt, te-
stimonia sunt perpauca, Praeterea in Libro ,iosuae res universe vulgo traduntur, omisso
nomine Imperatorum , quibus regnantibus narrata acciderint. Ea denique , quae memoran-
tur, traditionis involucris et sabulis subinde mirifice exornata atque obscurata sunt.

In hac autem fontium paucitate ae vitiositate , non melius haec Historiae samaritanae
pars illustrari posse videtur, quam si Paganorum , et praesertim Jmlaeorum hoc tem-
poie vicissitudines in Regno romano attendimus ‚ quia Samaritanorum sub Imperat‘oribus
item christianis sors a Judaeormn et Paganorum sorte parum plerumque diversa erat,
praesertim ubi Christiani , fanatico acti furore, in ipsos , nominis christiani quippe ini·
niicos , eodem modo , quo in Judaeos et maxime m Paganos invehebantur.

 

 

