—3—

maximam partem sive in majus aucta, sive prorsus falsa esse. Etenim si majorem et
praecipuam, qua Gens samaritana composita suit, partem attendis, Samaritani posteri
sunt Israelitarum ‚ qui, Regno ephraimitico everso ‚ et Samaria ab Assyriis expugnata ‚ in
Palaestina relinquebantur, quapropter si quis alius, hic Populus inprimis nonnihil con-
ferre potest ad res veterum Hebraeorum illustrandas. Hae scilicet si ex solis Judaeorum
Scriptis, ut vulgo , indagantur, ipsarum cognitio ut manca sit et imperfecta , necesse est.
Nec multum haec indagatio sane differt ab ejus studiis , qui ut integram Gentis nostrae
universae-2 imaginem sibi informet , solas Provincias septentrionales 2 solasve meridionales
consideret. Si quando altera pars audienda sit, haec potissimum consulatur, ubi de Gen-
tibus agitur ‚ quae in duas partes scissae sunt. Harum res nimirum ante scissionem gestae
non modo invicem sese illustrant, sed etiam quae postea ab uti-(ique Gente seorsim
geruntur, ante facta magis explicant saepissime , ac penitius in interiorem totius Gentis
quondam conjunctae notitiam nos insinuant. Namque omnia communis originis indicia ne
secula quidem delent; ea vero , quibus differunt , post scissionem praesertim manifestissima
fiunt ‚ et priva singularum partium studia et indoles , quae scissionem antea pararunt, et
deinde majoris in dies differentiae causae sunt, tunc maxime enucleantur, quum quaeque
pars separatim ipsa agit, nec eam amplius, quam ante, efficaciam in se invicem exserit.

Quae cum ita sint, profecto dolendum est, fontium apparatum, quo pleniorem de Sa-
maritanis notitiam accipiamus ‚ adeo exiguum esse. Samaritanorum Annales pauci sunt ,
et recentiores, adeoque, si quis antiquiorem Gentis conditionem ex iis illustrare velit,
summa cum prudentia hos consulat. ,ludaei etiam in Scriptis suis de Samaritanis raro lo-
quuntur, eorumque dicta , et quia summa ἀκρισίᾳ vulgo laborant, e't ob praejudicatas
eorum de illa Gente opiniones, caute item adhibeantur. Sunt tamen praeter hos fontes
et tenues aliorum Populorum d'c samaritanis relationes ‚ alia hujus Gentis melius co-
gnoscendae subsidia. Unum est, idque egregium ‚ nec satis hodie usque exploratum ‚ et
quod luculenter ostendit Samaritanos hebraeae originis esse3 Linguam puto· Alter fons
est Religio cum notionibus de Rebus divinis, ex quibus apparet, quam varie hebraeae
Gentis ingenium temporis decursu sese explicuerit.

Utrumque argumentum , tum prius sive lz'nguz'slz’eum, tum posterius, quod in
Religione versatur, separatim exponi meretur. Boc tamen prorsus transire hic non li-
cet, quia religio plerumque cardo est , in quo Historia samaritana vertitur , et sequens
historica disputatio ideo cum ea quaestione arcte cohaeret. Itaque, omissa tamen Dog-
matum expositione, quarn in aliud tempus refero ‚ de Cultu Samaritanorum in universum
nonnulla nunc monebo , quae ad sequentia melius intelligenda viam muniant.

Si quis de Samaritanis loquitur , Gentem plerique sibi fingunt cultui mosaico addin-lam.

>Sectam hi ob oculos habent, cujus tenues reliquiae inter accolas Montis garizimitani nunc
1 ἡ

