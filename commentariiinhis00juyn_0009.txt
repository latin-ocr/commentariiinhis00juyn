l

Anno 1840 exeunte Franequera Groningam vocatus, Munus ibi proximo
anno auspicatus sum, habita Oratione de Gente samaritana: quod ar-
gumentum sumseram , quia, chronici samaritani, qui Josuae Liber vulgo
dicitur, edendi opportunitatem nactus, in mediis Samaritanorum rebus
pervestigandis tunc versabar.

In has enim inquirens, in quaestiones saepe incideram difficiliores, ante
quidem a nonnullis tractatas, at dignissimas sane, in quibus alii denuo
operam ponant. Quae igitur de iis observanda mihi videbantur, cum
Auditoribus tunc communicavi. Quoniam vero ea occasione, ut quisque
intelligit, studiorum meorum summas tantum tradere poteram, in An-
notatione, quam Orationi adderem, fusius de iisdem disserere decre-

veram.

